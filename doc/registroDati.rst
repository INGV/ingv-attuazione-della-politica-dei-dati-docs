Registro Dati
=============

La realizzazione del Registro dei Dati è condizione determinante per
l’attuazione della politica dei dati dell’INGV.

Il Registro Dati, elencando l’insieme dei metadati riferiti ai dati
scientifici prodotti dall’INGV, di fatto dota l’INGV di un mezzo per
l’identificazione dei dati istituzionali e di quelli relativi a progetti
e convenzioni o prodotti da terzi. In linea di principio il Registro
Dati contiene dati relativi:

-  alle attività istituzionali, a prescindere se siano strutturati o
       meno in Banche Dati, qualunque tipo di accesso ai servizi
       prevedano;

-  a progetti e convenzioni, ammesso che prevedano un accesso aperto;

-  prodotti da terze parti la cui gestione e/o pubblicazione è stata
       demandata ad INGV grazie ad un accordo formale, ammesso che
       prevedano un accesso aperto.

Il Registro Dati intende migliorare e semplificare l’intero ciclo della
ricerca scientifica ed è pensato per soddisfare le esigenze del
personale INGV a tutti i livelli così come le esigenze di soggetti che
interagiscono o vorrebbero potenzialmente interagire con l’INGV e che
quindi richiedono strumenti semplificati e centralizzati per l’accesso
ai dati.

Il Registro Dati mira a semplificare i sistemi per la valutazione delle
metriche relative all'impatto dei risultati della Ricerca.

Il Registro Dati contribuisce alla semplificazione e verificabilità
delle ipotesi scientifiche in quanto permette di rintracciare
univocamente i dati utilizzati per elaborarle permettendone la
riproducibilità. Sarà inoltre possibile per i ricercatori aggiungere
nelle pubblicazioni dei riferimenti univoci ai dati utilizzati,
favorendo al contempo il riconoscimento del lavoro svolto dalle persone
che quei dati hanno contribuito a creare.

Il Registro Dati è aperto e reso accessibile tramite il Portale Web
dell’INGV. Ai fini della gestione e fruizione del Registro Dati, è
necessario raccogliere e mantenere aggiornati i metadati di ciascun
elemento. La gestione scientifica, tecnica e amministrativa del Registro
è affidata al Gruppo Gestione Registro Dati.

Le voci di Registro sono organizzate in gruppi di dati riconducibili a
una comune tipologia di oggetti, ad esempio versioni successive di un
prodotto scientifico oppure sottoprodotti o sottoinsiemi di dati
generati o semplicemente contenuti in una stessa Banca Dati. Ciascun
gruppo di elementi può essere a sua volta collegato ad altri gruppi,
adottando le tipologie di relazioni suggerite nelle linee guida
OpenAire [15]_.

Metadati
--------

Di seguito è presentato l’elenco dei metadati necessari a descrivere
ciascun elemento del Registro Dati (Tabella 1). È prevedibile che questo
elenco possa essere integrato alla luce di esigenze istituzionali o
future indicazioni dell’Agenzia Digitale per l’Italia [16]_, tali
eventuali integrazioni verranno effettuate dall’UGD e verranno
opportunamente comunicate al personale e comunque rese disponibili sul
sito Web del Gruppo Gestione Registro Dati.

*Tabella 1. Metadati che descrivono ciascun elemento inserito nel

| ID                                      | Identificativo del record.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         |
|-----------------------------------------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| ID Gruppo                               | Identificativo del gruppo di elementi.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                             |
| Gruppo                                  | Nome per esteso del gruppo di elementi.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
| Acronimo Gruppo                         | Eventuale acronimo associato al gruppo.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
| Nome                                    | Nome per esteso dell’elemento.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     |
| Acronimo                                | Eventuale acronimo associato all’elemento.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         |
| Tipo di Elemento                        | Tipologia di elemento (es.: “Banca dati digitale”, “Dati digitali non strutturati in banca dati”, “Campioni fisici”).                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              |
| Descrizione                             | Breve descrizione dell’elemento.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   |
| Identificativi Persistenti              | Identificativi persistenti associati all’elemento.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 |
| Classe                                  | Dati Vulcanologici Dati Geochimici (analisi geochimiche di rocce, acque e gas) Dati Geodetici Dati Sismologici e Infrasonici (terrestri e marini) Dati di campioni fisici (campioni e parametri fisici di rocce, minerali e materiali vari) Dati di Geofisica atmosferica e Aeronomia Dati Geologici (terrestri e marini) Dati Geofisici (geomagnetici, geoelettrici, EM, etc.) terrestri e marini Dati da Modelli Numerici Dati di Telerilevamento                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                |
| Livello                                 | Livello 0: dati grezzi (Level 0 raw data) o di base, che non hanno subito alcun livello di elaborazione, esclusa, al più, una validazione di tipo automatico (esempi: forme d’onda, dati GPS, immagini non calibrate, campioni di roccia). Livello 1: prodotti (Level 1 data products) ottenuti da procedure automatiche o semi-automatiche (esempi: localizzazione, magnitudo, meccanismi focali dei terremoti, shakemaps, serie storiche dell’ampiezza del tremore vulcanico, dello spostamento di stazioni GPS). Livello 2: prodotti (Level 2 data products) ottenuti dall’attività di ricerca e comunque sulla base di procedure non automatiche (esempi: modelli crostali, mappe di strain, modelli di sorgente dei terremoti o delle deformazioni, modelli di simulazione numerica dei processi vulcanici, risultati di campagne geofisiche, misure di laboratorio su campioni prelevati per finalità scientifiche). Livello 3: prodotti integrati (Level 3 integrated data products) ottenuti da analisi complesse che integrano più prodotti di Livello 2 oppure da analisi che integrano prodotti di Livello 1 o 2 di diverse tipologie e/o provenienti da diverse comunità (esempi:  mappe di pericolosità, cataloghi di faglie attive, rapporti di attività vulcanica). |
| Copertura Geografica                    | Si può indicare in modo testuale (esempi: Mondo; Europa; Italia; Etna; provincia di Catania) oppure con le coordinate dei vertici che rappresentano il poligono di copertura geografica codificate con lo standard WKT.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
| Formati di codifica dei dati            | Possibilmente indicando un riferimento allo standard per i formati meno diffusi.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                   |
| Metadati associati                      | Se viene adottato un modello di metadati per la descrizione della risorsa nel suo complesso e/o del suo contenuto indicare quale (esempi: Dublin Core, DCAT, DataCite, RNDT, INSPIRE). Indicare "custom" se si tratta di metadati codificati secondo uno standard interno non largamente diffuso.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                  |
| Tipologia di dati                       | Dati dinamici o dati statici.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                      |
| Frequenza di aggiornamento              | Nel caso si tratti di dati dinamici, qui si specifica la frequenza con cui il contenuto viene modificato (es.: registrati in continuo “data streaming”), indipendentemente dal motivo che porta alla modifica.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     |
| Finalità di utilizzo                    | Diverse casistiche e contesti di utilizzo dei dati (esempi: emergenza, comunicazione, formazione, usi commerciali).                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                |
| Responsabile dei Dati                   | Dipendente INGV di riferimento che cura gli aspetti scientifici e amministrativi relativi ai dati. Oltre a nome, cognome e affiliazione, deve essere presente il codice ORCID.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     |
| Responsabile Tecnico                    | Dipendente INGV di riferimento che cura gli aspetti tecnologici relativi alla Banca Dati. Oltre a nome, cognome e affiliazione, deve essere presente il codice ORCID.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              |
| Produttore dei Dati                     | Singolo dipendente o gruppo di dipendenti INGV che produce i dati. Per ciascun dipendente deve essere indicato nome, cognome, affiliazione, definito il ruolo, possibilmente espresso secondo le specifiche OpenAire e fornito il codice ORCID.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    |
| Organizzazione della banca dati         | Tipologia di organizzazione dell’archiviazione dei dati (esempi: rete di monitoraggio, banca dati, dati grezzi su filesystem o cloud, archivio documentale, archivio di campioni fisici, archivio fotografico).                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    |
| Sezioni INGV coinvolte                  | Elenco delle Sezioni e sedi coinvolte nella creazione dei dati e nella loro gestione (esempi: ONT, RM1, RM2, OV, OE, PA, BO, PI, MI).                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              |
| URLs                                    | Indirizzo/i Web come l’homepage (Landing page), o pagine relative ai servizi quali la ricerca di dati, la visualizzazione, il trasferimento, la trasformazione, la modifica e/o aggiornamento dei dati.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
| Web Service                             | Indicazione di eventuali modalità di accesso ai dati tramite Web service o API (Application Programming Interface) o altre procedure automatizzabili con l’indicazione dello standard adottato (esempi: RESTful, SOAP, CGI). Se disponibile, indicare l’indirizzo Web da cui è possibile accedere.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 |
| Documentazione                          | Link alla documentazione di riferimento, sia di natura scientifica, sia tecnologica. Se disponibile, compilare con il DOI delle pubblicazioni, altrimenti con URL.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 |
| Citazione                               | Citazione bibliografica dei dati.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                  |
| Parole chiave                           | Elenco di parole chiave che identificano i dati. Obbligatoria la compilazione di un elenco in lingua inglese, facoltativa l’aggiunta di un elenco in lingua italiana.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              |
| Stato                                   | Valori ammessi: “in progettazione”, “in sviluppo”, “operativo”. Indicare “legacy” per dati o prodotti non più gestiti né aggiornati, ma comunque ancora accessibili.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                               |
| Titolarità                              | La titolarità è dell’INGV, salvo nei casi in cui siano coinvolte altre istituzioni.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                |
| Licenza                                 | Tipologia di licenza Creative Commons associata ai dati e/o alla banca dati, poiché potrebbero differire (licenza associata al contenitore diversa dalla licenza associata al/ai contenuto/i).                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     |
| Accesso ai dati                         | I valori ammessi sono “anonimo”, “registrato”, “autorizzato”. Se non applicabile, descrivere brevemente eventuali termini di accesso alternativi.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                  |
| Classe Open Data                        | Classe secondo la classificazione "5 stars" che definisce la tipologia di Open Data.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                               |
| Classe metadati                         | Classe secondo la classificazione dei metadati proposta dall'Agenzia per l'Italia Digitale ("Livelli del modello per i metadati" da "Linee Guida Nazionali per la Valorizzazione del Patrimonio Informativo Pubblico 2016").                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |
| RNDT                                    | Indicazione della rilevanza dei dati ai fini del Repertorio Nazionale dei Dati Territoriali.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |
| Progetti/ iniziative di riferimento     | Progetto/i e/o iniziativa/e di riferimento per il dato e/o prodotto indicato (esempi: Convenzione INGV-DPC, H2020 –seguito dal nome del progetto-, EPOS, EMSO, MED-SUV).                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                           |
| Altre istituzioni coinvolte             | Nel caso in cui altre istituzioni oltre a INGV abbiano contribuito alla creazione dei dati, indicare quali, specificando per ciascuna il livello di contributo (esempi: trascurabile, marginale, sostanziale).                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     |
| Collegamenti                            | E’ possibile indicare collegamenti e la tipologia di relazione secondo le linee guida OpenAire. E’ possibile stabilire collegamenti ad altri elementi di Registro oppure a elementi esterni al Registro come ad esempio pubblicazioni, o altre Banche Dati che rendono disponibili gli stessi dati.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                |
| Data di creazione dei dati              | Data in cui i Dati sono stati creati.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              |
| Data di creazione del record            | Data in cui l’elemento è stato inserito nel Registro Dati.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         |
| Data di ultimo aggiornamento del record | Data di ultimo aggiornamento delle informazioni relative all’elemento.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                             |
| Note                                    | Eventuali note aggiuntive utili ai fini del Registro Dati.                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         |
